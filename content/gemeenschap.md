---
date: 2016-04-28T12:57:29+02:00
title: Gemeenschap
menu:
  mainnav:
    parent: gemeenschap
    weight: 10
    name: Introductie
aliases:
  - /node/5
---
# Wat is en wat doet Ubuntu-NL?
Ubuntu Nederland (Ubuntu-NL) is het aanspreekpunt in Nederland en Vlaanderen (in samenwerking met Ubuntu-BE) voor Nederlandstalige Ubuntugebruikers. Ubuntu-NL is opgericht in 2004, kort na de uitgave van de eerste versie van Ubuntu (4.10). Vandaag de dag horen we bij de grootste en meest actieve LoCo-teams ter wereld binnen de Ubuntu-gemeenschap. De Ubuntu-NL-gemeenschap is actief op veel fronten. Onze belangrijkste bezigheden zijn:

## Ondersteuning
Veruit het belangrijkste dat Ubuntu-NL en haar leden biedt is ondersteuning bij Ubuntu, Xubuntu, Lubuntu en andere officieel erkende leden van de 'familie', evenals vragen en problemen vooraf (bijv. het overstappen vanaf een ander besturingssysteem en installatievragen). Die ondersteuning kunt u verkrijgen via ons [Forum](https://forum.ubuntu-nl.org/), onze [mailinglijst](https://lists.ubuntu.com/mailman/listinfo/ubuntu-nl) en/of ons [IRC-kanaal](/live-chat/). Veel leden bieden ook ondersteuning (aan huis) via het [Steunpuntenproject](/steunpunten/).

## Documentatie
Mensen uit de gemeenschap werken aan documentatie op de [Ubuntu-NL Wiki](http://wiki.ubuntu-nl.org/). Ons [Documentatieteam](http://wiki.ubuntu-nl.org/community/Documentatieteam/) zorgt voor overzicht en kwaliteitscontrole van deze documentatie.

## Promotie
Naast de halfjaarlijkse [releaseparty](http://www.ubuntuparty.nl/) (vooraf aangekondigd evenement ergens in Nederland waar we de uitgave van een nieuwe LTS-versie vieren, ter plaatse ondersteuning bieden en presentaties verzorgen), verzorgt Ubuntu-NL ook met enige regelmaat presentaties en workshops over en met Ubuntu, veelal op landelijke evenementen (zoals bijv. T-Dose). Wij zijn altijd op zoek naar vrijwilligers die op zulke evenementen met een stand willen staan. Maar ook voor andere manieren van promotie. Wilt u meehelpen op een evenement of een andere manier of heeft u zelf een goed idee? U kunt hier kijken en meepraten: [Ubuntu-NL Forum  - Promotie](https://forum.ubuntu-nl.org/index.php?board=40.0).
Daarnaast is Ubuntu-NL ook op [sociale media](http://ubuntu-nl.org/nieuws) actief bezig met promotie.

## Vertaling
Dankzij Gnome-NL, KDE-NL en andere vertaalprojecten is Ubuntu al grotendeels vertaald naar het Nederlands. Daar waar dat nog niet het geval is, helpt het [Ubuntu-NL Vertaalteam](https://forum.ubuntu-nl.org/index.php?board=4.0).

## Meehelpen
Wilt u meehelpen binnen onze gemeenschap? Dat kan! U kunt zelf hulp bieden op het [Ubuntu-NL Forum](http://forum.ubuntu-nl.org/) (na eenmalige, gratis vrije registratie) of [IRC-kanaal](/live-chat/). Daarnaast kunt u altijd helpen met [het promoten van Ubuntu](http://forum.ubuntu-nl.org/index.php?board=40.0). Ook op [sociale media](/nieuws) - gebruik hashtags, deel onze berichten en vermeld ons.
