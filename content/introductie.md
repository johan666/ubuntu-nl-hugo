---
date: 2016-04-27T18:39:57+02:00
title: Introductie
menu:
  mainnav:
    parent: ubuntu
    weight: 10
    identifier: introductie

---

## Een Afrikaans woord
Aartsbisschop [Desmond Tutu](http://nl.wikipedia.org/wiki/Desmond_Tutu) (1999):

>"Iemand met ubuntu staat open voor en is toegankelijk voor anderen, wijdt zich aan anderen, voelt zich niet bedreigd door het kunnen van anderen omdat hij of zij genoeg zelfvertrouwen put uit de wetenschap dat hij of zij onderdeel is van een groter geheel en krimpt ineen wanneer anderen worden vernederd of wanneer anderen worden gemarteld of onderdrukt."


## Een besturingssysteem
Een besturingssysteem is de software die je in staat stelt om een computer te gebruiken en er allerlei toepassingen op uit te voeren.

Ubuntu kan ter vervanging van of eventueel naast het reeds geïnstalleerde besturingssysteem zoals Microsoft Windows, Apple MacOS op je computer worden geïnstalleerd.

## Menselijkheid
Menselijkheid wordt bij het ontwikkelen van Ubuntu in alle aspecten meegenomen. Dit betekent dat Ubuntu er naar streeft voor iedereen toegankelijk te zijn, in de eigen taal, en ook voor mensen met beperkingen. Het streven naar menselijkheid zorgt er ook voor dat Ubuntu een zeer intuïtief en gebruiksvriendelijk besturingssysteem is.

De sterk betrokken Ubuntu gemeenschap verzekert dat dit geen loze marketing kretologie is. Iedere Ubuntu gebruiker kan deelnemen aan deze gemeenschap en zo bijdragen aan het besturingssysteem of het ecosysteem er om heen.
