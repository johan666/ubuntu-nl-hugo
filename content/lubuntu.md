---
date: 2016-06-14T22:06:29+02:00
title: Lubuntu
menu:
  mainnav:
    parent: afgeleiden
    weight: 30
    identifier: lubuntu
    name: Lubuntu
---

# Lubuntu - versie 14.04.3 LTS
_Ubuntu met de LXDE-werkomgeving._
Lubuntu is een Ã©cht lichtgewichtsysteem, een stuk lichter nog dan Xubuntu. Zo'n licht systeem is natuurlijk niet te verslaan als het om responssnelheid gaat. De omgeving is makkelijk ingericht en kenmerkt zich door een eenvoudig thema zonder teveel franje of grafische effecten. Verwar dit niet met minder kwaliteit! Veel mensen waarderen Lubuntu juist vanwege deze eenvoud. U downloadt Lubuntu in een zogeheten "Live-versie". Dit betekent dat u Lubuntu gewoon kunt uitproberen zonder dat u het hoeft te installeren. Als u Lubuntu wilt installeren, kan dat uiteraard eenvoudig vanuit deze Live-versie. Omdat Lubuntu gratis en vrijs is, kunt u zo vaak en op zoveel computers installeren als u wilt!

{{< button url="/download" text="Klik hier om naar de downloadpagina te gaan" >}}

## Wat voor computer heb ik nodig om Lubuntu te kunnen gebruiken?
Als uw computer minimaal beschikt over een 800 MHz Pentium III-processor, 128 MB RAM-geheugen (werkgeheugen), 8 MB videokaart-geheugen en 6 GB vrije schijfruimte, kunt u Lubuntu gebruiken. Indien uw PC minder dan 2 GB RAM-geheugen (werkgeheugen) heeft, is het aanbevolen om de 32-bits-versie te downloaden.

## Wat moet ik doen met de download en hoe installeer ik Lubuntu hiervan?
Met de download moet u eenvoudigweg een opstartbare USB-stick maken. Hoe u dat doet wordt stap-voor-stap uitgelegd op de volgende pagina: [Een Live USB-stick maken](http://wiki.ubuntu-nl.org/InstallatieLiveUSB)
Na het maken van de opstartbare USB-stick kunt u Lubuntu direct installeren. Het installeren van Xubuntu is eenvoudig en wordt stap-voor-stap uitgelegd op de volgende pagina: [Ubuntu installeren](http://wiki.ubuntu-nl.org/InstallatieDesktop) (de pagina is gemaakt voor Ubuntu maar de installatie van Lubuntu verloopt exact hetzelfde)


## Heeft u hulp nodig bij het downloaden/installeren of heeft u andere vragen?
Wij helpen u graag op ons [forum](https://forum.ubuntu-nl.org/). Voor andere vormen van ondersteuning, zoals handleidingen of Ubuntu-steunpunten in uw buurt, zie onze [ondersteuningspagina](/ondersteuning).
