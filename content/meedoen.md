---
date: 2016-04-29T22:31:59+02:00
title: Meedoen
menu:
  mainnav:
    parent: gemeenschap
    weight: 20
---
# Meedoen
Meedoen met Ubuntu-NL is leuk en er is voor iedereen wat te doen! Op deze pagina vindt u enkele activiteiten om aan mee te doen.

## Forum
Het [Ubuntu-NL Forum](https://forum.ubuntu-nl.org/) is van groot belang omdat hier dagelijks veel hulpvragen komen. U hoeft geen techneut of expert te zijn om anderen te kunnen helpen; ook eenvoudiger vragen komen regelmatig voorbij. Ieder stukje kennis, klein of groot, is waardevol. Het enige wat u nodig heeft is een gratis, vrij account. [Klik hier](https://forum.ubuntu-nl.org/index.php?action=register) om een account aan te maken.

## Promotie
Heel belangrijk voor het verspreiden van Ubuntu is natuurlijk het promoten van Ubuntu (en afgeleiden zoals Xubuntu). Beveel Ubuntu(-NL) aan bij uw vrienden, familie, kennissen, werk, etc. Via sociale media ([waarop wij ook actief zijn](/nieuws)) kunt u ook een hoop mensen bereiken. Vertel uw vrienden/volgers over Ubuntu en afgeleiden, gebruik hashtags zoals #ubuntu, #xubuntu, #linux, etc. en deel onze berichten en vermeld ons.
Onze website staat, zoals u al gemerkt heeft, boordevol beginnersvriendelijke informatie, downloadlinks en nog veel meer. Als u iets over Ubuntu deelt op uw website, sociale media, ons forum, bij uw vrienden/familie/werk/etc., verwijs dan naar onze website (of link direct naar een pagina op onze website). En vertel mensen er ook bij waar ze ondersteuning kunnen krijgen (zoals bijv. op ons Forum).

U kunt ook Ubuntu-NL Steunpunt worden, zodat u mensen in uw omgeving ter plaatse kunt helpen. [Klik hier](/steunpunten) voor meer informatie daarover.

Ook kunt u ons helpen op evenementen; zie daarvoor [dit gedeelte op het forum](https://forum.ubuntu-nl.org/index.php?board=40.0). Heeft u zelf nog ideeÃ«n voor promotie? Laat het ons weten via de eerder genoemde link naar het forum, onze Facebook-pagina of tweet het ons op Twitter (@UbuntuNL). Wij zijn altijd op zoek naar nieuwe of betere manieren om Ubuntu(-NL) te verspreiden!

## Documentatie
De [Documentatie](http://wiki.ubuntu-nl.org/) bevat heel veel informatie over Ubuntu, zoals informatie over het installeren van Ubuntu, het configureren van programma's en nog veel meer. Het Documentatieteam kan altijd hulp gebruiken hierbij. De meeste pagina's kunt u vrij aanpassen mits u bent ingelogd met uw [Launchpad](https://www.launchpad.net/)-account. Als u dus uw kennis wilt delen met anderen in de vorm van geschreven informatie die iedereen kan raadplegen, dan is dit een aanrader.

<!-- FIXME Mwanzo is weg, vertaalteam toevoegen. -->
