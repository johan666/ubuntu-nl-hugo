---
date: 2016-06-01T16:18:58+02:00
title: Ondersteuningstermijn
menu:
  mainnav:
    parent: introductie
    weight: 50
    identifier: ondersteuningstermijn
    name: Ondersteuningstermijn
---


## LTS of normale uitgave?
Er is ieder half jaar een nieuwe uitgave van Ubuntu.

Aan het versienummer van Ubuntu kan je zien wanneer deze is uitgegeven. Het getal voor de punt is het jaartal, het getal na de punt het nummer van de maand. Ubuntu 12.04 werd dus uitgebracht in april 2012.

In april van jaren met een even nummer is er een speciale uitgave van Ubuntu, de LTS oftewel "Long Term Support" uitgave. Deze versie krijgt extra lange ondersteuning. Wanneer een uitgave van Ubuntu niet meer ondersteund wordt betekent dit dat er geen veilgheidsupdates meer worden uitgebracht.

Hoewel je vaak prima kan werken met een niet ondersteunde versie van Ubuntu is dit dus niet verstandig. Je kan beter je systeem opwaarderen naar een nieuwere versie. Dit kan trouwens geheel automatisch worden uitgevoerd.
