---
date: 2016-06-14T15:53:28+02:00
title: Desktop
menu:
  mainnav:
    parent: desktop-introductie
    weight: 10
    identifier: desktop
---
# Dé desktop
Intuïtief, snel, virusvrij, onderhoudsarm, geen reclame of ongewenste (probeer)software en standaard voorzien alle basisbenodigdheden. Dát is Ubuntu in een notendop.

Geniet van de stijlvolle eenvoud van de intuïtieve werkomgeving van Ubuntu. Het systeem is en blijft altijd snel en is door het niet bestaan van virussen en malware ontzettend veilig.
En met duizenden apps om uit te kiezen in het Ubuntu Softwarecentrum is er voor ieder doeleinde wel een app te vinden. Veel populaire en bekende software is beschikbaar voor Ubuntu, in het Softwarecentrum.

Met de Snelzoeker (te openen met één klik op het Ubuntu-logo op de linkerbalk) kunt u direct zoeken naar geinstalleerde apps, contactpersonen, lokale bestanden en foto's en informatie (lokaal en op het internet). Die worden allemaal direct in de Snelstarter weergegeven, zodat u snel iets kunt vinden en dus niet voor elk dingetje een webbrowser hoeft te openen.

Met de Starter (linkerbalk) kunt u snel uw favoriete software openen en tussen openstaande apps schakelen. Iedere app en game kan er op worden vastgezet.

Ubuntu is helder, gestroomlijnd, volledig Nederlandstalig en, niet onbelangrijk, Ubuntu Desktop is eenvoudig aan te passen aan uw eigen wensen. Bijvoorbeeld door een ander thema te installeren of de Starter anders in te delen.

## Wilt u Ubuntu uitproberen?
{{< button url="/download" text="Klik dan hier om Ubuntu te downloaden" >}}


Of klik op een ander onderdeel hierboven om de tour te vervolgen.
