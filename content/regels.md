---
date: 2016-04-30T12:34:07+02:00
title: Regels en richtlijnen
menu:
  mainnav:
    parent: gemeenschap
    weight: 90
aliases:
  - /gemeenschap/regels
  - /node/135
---

# Regels en richtlijnen
Op deze pagina staat een aantal regels en richtlijnen die gelden voor de verschillende onderdelen van de Ubuntu Nederland-gemeenschap. Deze zijn een aanvulling op de Code of Conduct ([Gedragscode](/gedragscode/)).

## Forum
### Algemeen
Op het forum wordt een onderscheid gemaakt tussen _forumregels_ en _forumrichtlijnen_.

- Forumregels - deze worden door de moderators streng gehandhaafd.
- Forumrichtlijnen - daar streven we met zijn allen naar om ons daar aan te houden zodat het een prettig forum is in het gebruik.

### Forumregels
_De forumregels worden door de moderatoren op dit forum streng en zakelijk gehandhaafd. Dit betekent dat een lid slechts tweemaal een waarschuwing krijgt bij het overschrijden van deze regels. Gaat hij voor de derde maal in de fout, dan volgt automatisch een (tijdelijke) ban. Bij iedere volgende overtreding zal de ban langer duren. Als een lid na afloop van een ban drie maanden lang geen forumregels overtreedt, krijgt het lid opnieuw recht op twee waarschuwingen voordat een ban ingesteld wordt._

1. Wijs overtreders van forumregels hier niet zelf op, maar meld een overtreding met de meldknop van het forum aan de moderators.
1. Het respectloos bejegenen van bedrijven of hun producten, organisaties, personen, of groepen is niet toegestaan.
1. Op de persoon spelen is niet toegestaan. Richt je kritiek op de inhoud van een bericht en niet op de persoon die het geschreven heeft.
1. Plaats geen seksueel geladen of discriminerende content op het forum.
1. Discussies over politiek en religie zijn niet toegestaan.
1. Het plaatsen van of verwijzen naar licentie- of auteursrechtschendingen is niet toegestaan.
1. Het gebruik van meerdere accounts door één persoon is niet toegestaan.
1. Het plaatsen van of verwijzen naar informatie die duidelijk inbreuk maakt op de privacy van iemand anders is niet toegestaan.
1. Reclame, personeelswerving en commerciële activiteiten zijn niet toegestaan. Het plaatsen hiervan kan per direct een ban opleveren. *
1. Respectloos bejegenen van moderatoren betekent per direct een ban.

Zie ook de [toelichting](http://wiki.ubuntu-nl.org/community/Moderators/Regels/Toelichtingen) bij de forumregels.

_Kanttekeningen:_
* Uitzondering wordt gemaakt voor gepaste reclame op de forumonderdelen vraag en aanbod, en voor teamleden in het algemeen m.b.t. reclame voor de partners van ubuntu-nl.

### Forumrichtlijnen
_Het volgen van deze richtlijnen zorgt voor een prettig functionerend forum. Onze dank voor het doorlezen ervan en het rekening houden met deze richtlijnen bij het posten op het forum. Zie je een forumlid dat niet op de hoogte lijkt te zijn van deze richtlijnen, wijs deze hier dan vriendelijk op._

_Algemeen_
- Gebruik op het forum Algemeen Nederlands als u het beheerst.
- Gebruik geen (gemaskeerde) scheldwoorden; deze worden door de moderators verwijderd.
- Beperk vakjargon.

_De vragensteller_
- Bekijk eerst of er in de documentatie een antwoord te vinden is op uw hulpvraag/probleem.
- Gebruik de zoekfunctie van het forum om te kijken of uw vraag al eerder is beantwoord.
- Vat uw vraag kort samen in de titel zodat forumleden weten waar het over gaat.
- Vermeld in uw vraag uw Ubuntu-versie.
- Is uw vraag mogelijk hardware-gerelateerd, beschrijf dan uw systeem.
- Indien het om een programma gaat en u het niet via Synaptic/apt (uit de officiële repository) geïnstalleerd hebt, vermeld het dan.
- Vermeld altijd de gebruikte Ubuntu-versie.
- Vermeld evt. alternatieve oplossingen die u al uitgeprobeerd hebt.
- Als iemand een oplossing adviseert, voer deze dan uit zoals die aangeraden wordt en ga er geen dingen bij verzinnen. We zeggen wat u moet doen met een goede reden.
- Stel uw vraag maar één keer op het forum.
- Voeg als uw vraag is beantwoord het woord [OPGELOST] in vóór de titel van het topic. Dit doet u door bij het eerste bericht van het topic op 'Verander' te klikken.
- Heeft u zelf uw vraag opgelost, plaats dan uw oplossing in uw eigen topic zodat anderen er van kunnen leren.
- Breng uw eigen topic alleen omhoog indien er na twee dagen geen reactie is geweest. Doe dit hooguit twee keer om vervuiling van het forum te voorkomen.

_De beantwoorder van vragen_
- Hou reacties zoveel mogelijk ontopic.
- Geef een off-topic reactie duidelijk aan door vermelding van [offtopic]
- Reageer alleen als je de topicstarter wilt helpen.
- Geef het aan als u onzeker bent over een oplossing.
- Loopt u vast tijdens de afhandeling van een vraag, verzoek dan iemand anders het over te nemen.
- Verwijs ook naar oplossingen in andere draden.
- Geef bij een citaat aan wie je citeert.
- "+1"-reacties of "smiley-only"-berichten voegen niets toe en zijn daarom niet gewenst. Ze kunnen zonder voorafgaande waarschuwing verwijderd worden. Evt. uitzonderingen zijn minder serieuze topics in het offtopic-gedeelte van het forum.

_Voorwaarden_
- Ubuntu-NL aanvaardt geen aansprakelijkheid voor eventuele schade die leden lijden door het gebruik (of onbereikbaar zijn) van deze site.
- Schade of schadeclaims van derden ten gevolge van licentie- of auteursrechtschendingen door een lid zullen volledig op dit lid verhaald worden.
- Bij het gebruik maken van dit forum is een werkzaam e-mailadres verplicht, zodat een lid indien nodig te benaderen is.
- Bij overtreding van forumregels of -richtlijnen mogen moderators berichten aanpassen, verplaatsen of verwijderen.
- Wanneer een account wordt opgeheven blijven de berichten op het forum staan.
- Ubuntu-NL is niet verantwoordelijk voor persoonlijke berichten die via het forum worden verstuurd.

## Planet
- Gebruik volledige feeds en geen halve feeds. De planet is bedoeld om als feed aggregator te dienen en niet ter promotie van een eigen site.
- Offtopic is mogelijk, maar de blog/feed hoort hoofdzakelijk over Ubuntu(-NL) en Open Source te gaan.
- Spam niet. Een blog/feed hoort niet meer dan 1 blogpost per dag te bevatten.
- Non-commercieel. Er mogen geen commerciële blogposts gemaakt worden.
- Hergebruik geen nieuwsitems, daarvoor kun je immers de desbetreffende nieuwssites raadplegen.
- Hou het taalgebruik netjes en blijf beleefd.

## IRC
### Voordat je geholpen wordt
Zoek altijd eerst op de wiki naar informatie en doorzoek vervolgens het forum en de mailinglijsten, voordat je een vraag gaat stellen op IRC. Er staan al veel oplossingen gedocumenteerd (online) en we willen herhaling vermijden.

### Geholpen worden
- Houd de omschrijving van uw probleem kort, bondig en concreet.
- Indien het om een programma gaat en u het niet via Ubuntu Softwarecentrum/Synaptic/apt-get (uit de officiële pakketbronnen) geïnstalleerd hebt, vermeld het dan.
- Vermeld altijd de gebruikte Ubuntu-versie.
- Vertel ook wat u wilt doen en vertel waar u mee bezig was.
- Vermeld alternatieve oplossingen die u al uitgeprobeerd hebt.
- Als iemand een oplossing adviseert, voer deze dan uit zoals die aangeraden wordt en ga er geen dingen bij verzinnen. We zeggen wat je moet doen met een goede reden.

### Informatie online zetten
- Output - Logs en terminal output, welke meer zijn dan 2 regels, dienen op de [pastebin](https://paste.ubuntu.com/) gezet te worden en vervolgens kan de link daarnaartoe gegeven worden.
- Screenshots - Screenshots kunnen bijvoorbeeld via [imgur](https://imgur.com/) online gezet worden en vervolgens kan de link daarnaartoe gegeven worden.

### Algemene IRC etiquette
- Hallo - Zodra je in het kanaal komt, hoef je niet elke keer "hoi", "hallo" of iets vergelijkbaars te zeggen. Iedereen ziet dat je in het kanaal erbijgekomen bent, zonder dat je dat nog eens extra moet vermelden.
- Query - Zomaar iemand een query (PM) sturen wordt als onbeschoft gezien. Er wordt geholpen via het algemene #ubuntu-nl kanaal, dan kunnen namelijk ook anderen desnoods meehelpen.
- CTCP - CTCP aanvragen sturen naar het kanaal of naar andere gebruikers wordt gezien als onbeschoft en kan leiden tot een ban. Het wordt dus ook zeer afgeraden om deze te gebruiken.
- Zinslengte - Gebruik lange(re) zinnen in plaats van veel korte zinnen (dat leest veel makkelijker)
- Reposting - Het opnieuw posten van je vraag wordt als onbeschoft gezien. Als er niemand een antwoord heeft, probeer het op een ander tijdstip nogmaals, misschien is er dan wel iemand aanwezig die jouw vraag kan beantwoorden.
- Vragen - Vraag niet of je een vraag kunt stellen of dat er iemand aanwezig is die verstand heeft van een bepaald onderwerp.
- Smileys - Gebruik smileys met mate, het is geen MSN. Dit geldt dus ook voor opmerkingen als "lol" etc.
- Gesprek - Val niet midden in een gesprek zomaar binnen, dat zou je in het echte leven toch ook niet doen? Als je net het kanaal binnenkomt en er is iemand bezig om iemand anders te helpen, kijk even eerst hoe het gesprek verloopt en probeer niet meteen 'te helpen'. Misschien hebben ze de tips die jij wou voorstellen al lang geprobeerd (je kunt het gesprek ook teruglezen in de [logs](http://irclogs.ubuntu.com/))
- Nickchanges - Verander niet continu van nickname als je bijvoorbeeld een spelletje gaat spelen of gaat eten, aangezien dit zeer onprettig is. Je kunt wel de "/away <awaymessage>" gebruiken als je weggaat.
- Flamewars - Flamewars worden kort en krachtig de deur gewezen. Discussies over politiek en religie worden niet toegestaan, ook niet in het offtopic-kanaal. De ervaring leert dat dit soort discussies bijna immer in flamewars eindigen.
- Bots - Bots zijn niet toegestaan. Als men deze wil testen, gebruik hiervoor dan testkanalen.

### Algemeen
- Operators - Is er echt een operator nodig, dan kun je deze roepen door !ops te gebruiken. Let op: dit is eigenlijk bedoeld voor noodgevallen.
- Highlighting - Iemand highlighten (aanspreken) doe je door aan het begin van de zin de nickname van die persoon te zetten (dus: zonder een "@" of een ander teken ervoor)
- Taalgebruik en interpunctie - Let op je taalgebruik en gebruik ABN. Scheldwoorden en dergelijk zijn niet toegestaan, aangezien we het kanaal 'family-friendly' willen houden. Daarnaast wordt het op prijs gesteld als je ook op je spelling en interpunctie let. Gebruik tevens geen afkortingen zoals: w8, wrm e.d.
- Zekerheid - Als je niet zeker bent van een oplossing, laat dit dan blijken. Adviseer geen oplossingen als je niet weet of ze werken en/of als je weinig ervaring hebt met Ubuntu/Linux.
- P2P - Vragen met betrekking tot (illegale) Peer-2-Peer en filesharing activiteiten zullen niet beantwoord worden. Tevens zijn links naar dergelijke sites niet toegestaan.
- Bot - Spam, misbruik en test de bot niet. De bot is bedoeld om veelvoorkomende vragen te beantwoorden en dient als ondersteuning voor diegenen die vragen beantwoorden. Je kunt de bot ook privé bereiken als je iets voor jezelf wilt weten.
- Ontopic - Blijf in de gesprekken ontopic. Het gaat er tenslotte om dat er naar een oplossing toe wordt gewerkt. Met uitzondering van het offtopic kanaal uiteraard. Dit geeft geen vrijbrief om daar te spammen.

### Conflicthantering
- Als je het ergens niet mee eens bent, praat er dan (privé) met anderen over om te kijken of het echt niet jou ligt en kijk of het een serieus probleem is of niet.
- Als het een serieus probleem blijkt te zijn, neem dan (privé)contact op via e-mail met de persoon in kwestie en als je er dan niet uitkomt met het team in kwestie.
- Kom je er vervolgens nog steeds niet uit, dan zou je het onderwerp publiekelijk kunnen aansnijden om te kijken wat de reacties zijn. Bespreek nooit onderwerpen die niet voor een publieke discussie geschikt zijn (bijvoorbeeld als deze privé aangelegenheden betreffen).
