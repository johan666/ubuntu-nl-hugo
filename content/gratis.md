---
date: 2016-06-01T14:59:36+02:00
title: Gratis
menu:
  mainnav:
    parent: ubuntu-tour
    weight: 30
    identifier: gratis
    name: Gratis
aliases:
  - /introductie/gratis
  - /node/77
---

## Vrijesoftwarelicentie
Ubuntu heeft een vrijesoftwarelicentie. Dit betekent dat iedereen Ubuntu mag gebruiken voor ieder doel, dat iedereen Ubuntu mag aanpassen en verbeteren, en dat iedereen Ubuntu mag kopiëren en verspreiden. Dat laatste maakt het onmogelijk om een verdienmodel te baseren op de verkoop van Ubuntu.  Ubuntu zal dan ook altijd gratis zijn, zowel voor de thuisgebruiker als het bedrijfsleven.

￼
## Canonical
Samen met een hecht team uit de Ubuntu gemeenschap is het bedrijf Canonical verantwoordelijk voor de halfjaarlijkse uitgaven van Ubuntu. Vanwege de vrijesoftwarelicentie is Ubuntu niet van Canonical maar van iedereen. Canonical hanteert een verdienmodel waarbij inkomsten niet komen uit de verkoop van het product, maar uit professionele dienstverlening rond het product. U kunt bij Canonical terecht voor professionele ondersteuning, trainingen etc. Zo verdient Canonical indirect aan een gratis verkrijgbaar product.

￼
## De gemeenschap
Onze wereldwijde gemeenschap bestaat uit duizenden mensen die hun tijd en vaardigheden inzetten om Ubuntu het beste besturingssysteem in de wereld te maken. Daarbij gaat het niet alleen om het besturingssysteem, maar ook om het door gebruikers enorm gewaardeerde ecosysteem er omheen met gemeenschap-gedragen ondersteuning, documentatie etc
