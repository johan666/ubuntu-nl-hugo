---
date: 2016-06-14T18:30:54+02:00
title: Softwarecentrum
menu:
  mainnav:
    parent: desktop-introductie
    weight: 70
    identifier: Softwarecentrum
    name: Softwarecentrum
---

# Het Ubuntu Softwarecentrum
Het Ubuntu Softwarecentrum, ingebouwd in Ubuntu, geeft u toegang tot tienduizenden _gratis_ open-source- en niet open-source-apps. Het is ook mogelijk om apps en tijdschriften te kopen.
Het Softwarecentrum bevat veel _bekende en populaire software_, waarvan u een deel wellicht al zal kennen van andere besturingssystemen. Maar ook games zijn er te vinden.

Alle software in het Softwarecentrum is _gecontroleerd_ op virussen, dus uw computer en gegevens blijven _veilig_. En alle software (en het systeem zelf) wordt uiteraard up-to-date gehouden; u krijgt vanzelf een melding wanneer er updates klaarstaan voor installatie.

Apps en games zijn te vinden in het Softwarecentrum d.m.v. de categorieën of de snelle zoekfunctie. Alle software is voorzien van een beschrijving en de meeste software is ook voorzien van schermafbeeldingen en recensies. Installeren is eenvoudig: één enkele klik op de knop Installeren is voldoende.

Na de installatie vindt u de geïnstalleerde software terug in de Starter (de balk links op het scherm) en de Snelzoeker.

En ook beschikbaar voor Ubuntu is de bekende gameapp Steam. Deze moet echter wel van de [Steam-website](http://store.steampowered.com/about/) geïnstalleerd worden.

Tip: wilt u nu alvast vanuit uw webbrowser bekijken welke software er in het Ubuntu Softwarecentrum staat? [Klik dan hier om een kijkje te nemen!](http://apps.ubuntu.com/)

## Hier eindigt de tour! Wilt u Ubuntu uitproberen?    


{{< button url="/download" text="Klik hier om Ubuntu te downloaden" >}}

## Heeft u hulp nodig bij het downloaden/installeren of heeft u andere vragen?
Wij helpen u graag op ons [forum](http://forum.ubuntu-nl.org/). Voor andere vormen van ondersteuning, zoals handleidingen of Ubuntu-steunpunten in uw buurt, zie onze [ondersteuningspagina](/ondersteuning).
