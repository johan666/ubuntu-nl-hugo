---
date: 2016-06-14T22:23:38+02:00
title: Ubuntu GNOME
menu:
  mainnav:
    parent: afgeleiden
    weight: 50
    identifier: ubuntu-gnome
    name: Ubuntu GNOME
---

# Ubuntu GNOME - versie 14.04.3 LTS
_Ubuntu met de GNOME-werkomgeving._
De belangrijkste kenmerken van Ubuntu GNOME zijn dat het een uiterlijk en gedrag heeft dat een kruising is tussen een werkomgeving voor een desktop PC en een tablet en dat het zeer aanpasbaar is omdat extensies te installeren zijn die de functionaliteit aanpassen/vergroten (net als in een webbrowser). Bezoek hiervoor de GNOME Extensions-website vanuit de standaard meegeleverde webbrowser Firefox.
U downloadt Ubuntu GNOME in een zogeheten "Live-versie". Dit betekent dat u Ubuntu GNOME gewoon kunt uitproberen zonder dat u het hoeft te installeren. Als u Ubuntu GNOME wilt installeren, kan dat uiteraard eenvoudig vanuit deze Live-versie. Omdat Ubuntu GNOME gratis en vrij is, kunt u zo vaak en op zoveel computers installeren als u wilt!

 {{< button url="/download" text="Klik hier om naar de downloadpagina te gaan" >}}

## Wat voor computer heb ik nodig om Ubuntu GNOME te kunnen gebruiken?
Als uw computer minimaal beschikt over een 1 GHz Pentium 4-processor, 1 GB RAM-geheugen (werkgeheugen), 128 MB videokaart-geheugen en 8 GB vrije schijfruimte, kunt u Ubuntu GNOME gebruiken. Indien uw PC minder dan 2 GB RAM-geheugen (werkgeheugen) heeft, is het aanbevolen om de 32-bits-versie te downloaden.

## Mijn computer heeft lagere specificaties dan hierboven genoemd, wat nu?
Ook voor oudere computers zijn er oplossingen. U kunt kiezen voor een lichtere versie met lagere systeemvereisten, zoals Xubuntu of Lubuntu. Meer informatie hierover vindt u op de volgende pagina: [OfficiÃ«le afgeleiden van Ubuntu](/afgeleiden)

## Wat moet ik doen met de download en hoe installeer ik Xubuntu hiervan?
Met de download moet u eenvoudigweg een opstartbare USB-stick maken. Hoe u dat doet wordt stap-voor-stap uitgelegd op de volgende pagina: [Een Live USB-stick maken](http://wiki.ubuntu-nl.org/InstallatieLiveUSB)
Na het maken van de opstartbare USB-stick kunt u Ubuntu GNOME direct installeren. Het installeren van Ubuntu GNOME is eenvoudig en wordt stap-voor-stap uitgelegd op de volgende pagina: [Ubuntu installeren](http://wiki.ubuntu-nl.org/InstallatieDesktop) (de pagina is gemaakt voor Ubuntu maar de installatie van Ubuntu GNOME verloopt exact hetzelfde)

# Heeft u hulp nodig bij het downloaden/installeren of heeft u andere vragen?
Wij helpen u graag op ons [forum](https://forum.ubuntu-nl.org/). Voor andere vormen van ondersteuning, zoals handleidingen of Ubuntu-steunpunten in uw buurt, zie onze [ondersteuningspagina](/ondersteuning).
