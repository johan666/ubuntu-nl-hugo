---
date: 2016-06-14T21:54:05+02:00
title: Xubuntu
menu:
  mainnav:
    parent: afgeleiden
    weight: 90
    identifier: xubuntu
    name: Xubuntu
aliases:
  - /afgeleiden/xubuntu
  - /node/85
---

# Xubuntu - versie 14.04.3 LTS
_Ubuntu met de Xfce-werkomgeving._
Het belangrijkste kenmerk van Xubuntu is dat deze ook draait op minder krachtige computers waar Ubuntu het laat afweten. Verder kenmerkt Xubuntu zich door een strak en eenvoudig uiterlijk zonder overbodige franje en grafische effecten. Verwar dit niet met minder kwaliteit! Veel mensen waarderen Xubuntu juist vanwege deze eenvoud.
U downloadt Xubuntu in een zogeheten "Live-versie". Dit betekent dat u Xubuntu gewoon kunt uitproberen zonder dat u het hoeft te installeren. Als u Xubuntu wilt installeren, kan dat uiteraard eenvoudig vanuit deze Live-versie. Omdat Xubuntu gratis en vrij is, kunt u zo vaak en op zoveel computers installeren als u wilt!

{{< button url="/download" text="Klik hier om naar de downloadpagina te gaan" >}}

## Wat voor computer heb ik nodig om Xubuntu te kunnen gebruiken?
Als uw computer minimaal beschikt over een 800 MHz Pentium III-processor, 384 MB RAM-geheugen (werkgeheugen), 32 MB videokaart-geheugen en 5 GB vrije schijfruimte, kunt u Xubuntu gebruiken. Indien uw PC minder dan 2 GB RAM-geheugen (werkgeheugen) heeft, is het aanbevolen om de 32-bits-versie te downloaden.

## Mijn computer heeft lagere specificaties dan hierboven genoemd, wat nu?
Ook voor oudere computers zijn er oplossingen. U kunt kiezen voor een lichtere versie met lagere systeemvereisten, zoals Lubuntu. Meer informatie hierover vindt u op de [volgende pagina](/lubuntu)

## Wat moet ik doen met de download en hoe installeer ik Xubuntu hiervan?
Met de download moet u eenvoudigweg een opstartbare USB-stick maken. Hoe u dat doet wordt stap-voor-stap uitgelegd op de volgende pagina: [Een Live USB-stick maken](http://wiki.ubuntu-nl.org/InstallatieLiveUSB)
Na het maken van de opstartbare USB-stick kunt u Xubuntu direct installeren. Het installeren van Xubuntu is eenvoudig en wordt stap-voor-stap uitgelegd op de volgende pagina: [Ubuntu installeren](http://wiki.ubuntu-nl.org/InstallatieDesktop) (de pagina is gemaakt voor Ubuntu maar de installatie van Xubuntu verloopt exact hetzelfde)

## Heeft u hulp nodig bij het downloaden/installeren of heeft u andere vragen?
Wij helpen u graag op ons [forum](https://forum.ubuntu-nl.org/). Voor andere vormen van ondersteuning, zoals handleidingen of Ubuntu-steunpunten in uw buurt, zie onze [ondersteuningspagina](/ondersteuning).
