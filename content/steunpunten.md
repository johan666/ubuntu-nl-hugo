---
date: 2016-04-28T12:35:31+02:00
title: Steunpunten
menu:
  mainnav:
    parent: ondersteuning
    weight: 40
aliases:
  - /ondersteuning/steunpunten
  - /node/130
---

# Steunpunten
Veel vrijwilligers in de Nederlandstalige Ubuntu-gemeenschap (Ubuntu-NL en Ubuntu-BE) hebben zich opgegeven als steunpunt via het Ubuntu-NL Forum. Kunt u geen hulp vinden via het Ubuntu-NL Forum of heeft u behoefte aan persoonlijke hulp? Dant kunt u altijd contact opnemen met een steunpunt in uw buurt. Alle Ubuntu-NL-forumleden die hun locatie hebben doorgegeven zijn te vinden op deze kaart.

[Klik hier om de steunpuntenkaart te openen!](http://kaart.ubuntu-nl.org/)

## Hoe werkt de steunpuntenkaart?
- Rechtsbovenin vindt u de mogelijkheid om ieder lid weer te geven of alleen de steunpunten.
- Als er veel leden in de omgeving zijn, worden deze gegroepeerd om zo de laadtijd van de kaart te beperken. U kunt inzoomen om de individuele leden te zien.
- Als u op het pictogram van een lid klikt, krijgt u een schermpje te zien met daarin de naam en avatar van een lid en of deze een steunpunt is. U kunt een steunpunt ook gemakkelijk herkennen aan het soort ballon: steunpunten hebben een gereedschapsicoontje op de ballon staan; niet-steunpunten hebben lege, oranje ballonnen.
- Klikt u op een steunpunt, dan kunt u doorklikken op Stuur PM via forum om zo contact op te nemen met het steunpunt. U moet hiervoor echter wel een Ubuntu-NL-account hebben. Heeft u nog geen account? Klik dan hier om er één aan te maken.

## Ook steunpunt worden?
Wie al wat meer van Ubuntu weet en anderen kan helpen bij het zoeken van oplossingen, is meer dan welkom om ook steunpunt te worden. Meldt u aan op het [Ubuntu-NL Forum](https://forum.ubuntu-nl.org/) en geef uw gegevens door via uw [forumprofiel](https://forum.ubuntu-nl.org/profile). Om de belasting op de server niet te groot te maken, kan het tot 15 minuten duren voordat u zichtbaar bent op de kaart.

_Let op: het is de bedoeling dat een Ubuntu-steunpunt thuisgebruikers op vrijwillige basis helpt.  Indien een steunpunt onkosten moet maken (denk aan reiskosten) is het verstandig om vooraf met de hulpvragende af te spreken in hoeverre de hulpvragende deze vergoedt._
