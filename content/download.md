---
date: 2016-06-15T11:51:54+02:00
title: Download
toc: true
menu:
  mainnav:
    weight: 70
    identifier: download
    name: Download
---

# Ubuntu Desktop - versie 16.04 LTS
Dit is de aanbevolen versie om te downloaden, want deze versie is een LTS-versie en wordt daarom vanaf uitgave vijf jaar (in dit geval tot 2021) ondersteund met veiligheids- en foutoplossings-updates.
U downloadt Ubuntu in een zogeheten "Live-versie". Dit betekent dat u Ubuntu gewoon kunt uitproberen zonder dat u het hoeft te installeren. Als u Ubuntu wilt installeren, kan dat direct vanuit deze Live-versie. En omdat Ubuntu gratis en vrij is, kunt u het zo vaak en op zoveel computers installeren als u wilt!


64-bits internationale versie (aanbevolen) {{< button url="http://nl.releases.ubuntu.com/xenial/ubuntu-16.04-desktop-amd64.iso" text="Download" >}}

32-bits internationale versie {{< button url="http://nl.releases.ubuntu.com/xenial/ubuntu-16.04-desktop-i386.iso" text="Download" >}}

## Vragen over de download
### Wat voor computer heb ik nodig om Ubuntu Desktop te kunnen gebruiken?
Als uw computer minimaal beschikt over een 2 GHz processor, 2 GB RAM-geheugen (werkgeheugen) en 25 GB vrije schijfruimte, kunt u Ubuntu Desktop gebruiken.

### Mijn computer heeft lagere specificaties dan de hierboven genoemde, wat nu?
Ook voor oudere computers zijn er oplossingen. U kunt kiezen voor een lichtere versie met lagere systeemvereisten, zoals Xubuntu of Lubuntu. Meer informatie hierover vindt u op de volgende pagina: [OfficiÃ«le afgeleiden van Ubuntu](/afgeleiden).

### Wat moet ik doen met het gedownloade bestand en hoe installeer ik Ubuntu hiervan?
Met het gedownloade bestand kunt u eenvoudigweg een opstartbare USB-stick maken. Hoe u dat doet wordt stap-voor-stap uitgelegd op de volgende pagina: [Een Live USB-stick maken](http://wiki.ubuntu-nl.org/InstallatieLiveUSB)
Na het maken van de opstartbare USB-stick kunt u Ubuntu uitproberen en, indien gewenst, direct installeren. Het installeren van Ubuntu is eenvoudig en wordt stap-voor-stap uitgelegd op de volgende pagina: [Ubuntu installeren](http://wiki.ubuntu-nl.org/InstallatieDesktop)

### Heeft u hulp nodig bij het downloaden/installeren of heeft u andere vragen?
Wij helpen u graag op ons [forum](https://forum.ubuntu-nl.org/). Voor andere vormen van ondersteuning, zoals gebruikershandleidingen of Ubuntu-steunpunten in uw buurt: zie onze [ondersteuningspagina](/ondersteuning).
