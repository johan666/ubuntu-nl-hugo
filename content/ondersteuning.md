---
date: 2016-04-23T09:25:50+02:00
title: Ondersteuning
menu:
  mainnav:
    weight: 10
    identifier: ondersteuning
---
# Hulp of ondersteuning bij Ubuntu, Xubuntu, Lubuntu of een andere afgeleide

**De Ubuntu-gemeenschap helpt mensen graag om problemen op te lossen. Naast digitale handleidingen is er uitgebreide documentatie beschikbaar en zijn er vele manieren om met mensen in de gemeenschap in contact te komen en zo ondersteuning te verkrijgen; van internetondersteuning tot persoonlijke (aan huis) ondersteuning. Op deze pagina vindt u een lijst met handleidingen, documentatie en manieren om hulp te verkrijgen.**


## Digitale handleidingen en documentatie
- [Aan de slag met Ubuntu](http://wiki.ubuntu-nl.org/UbuntuHandleiding) is een uitgebreide handleiding voorzien van vele schermafdrukken, geschreven om nieuwe gebruikers op weg te helpen met Ubuntu. Er zijn handleidingen beschikbaar voor verschillende versies van Ubuntu. Deze handleiding is ook geschikt voor meer ervaren gebruikers.
- [Werken met Xubuntu](https://basiscursusscribus.wordpress.com/2014/09/18/werken-met-xubuntu/) is een stap-voor-stap handleiding voor nieuwe gebruikers van Xubuntu, zorgvuldig gemaakt door gemeenschapslid Just Vecht. De handleiding is speciaal gemaakt voor niet-ervaren gebruikers en gratis te downloaden.
- [Onze documentatie](http://wiki.ubuntu-nl.org/) bevat eveneens een hoop informatie over hoe te werken met Ubuntu, hoe Ubuntu te installeren, hoe programma's te installeren en nog véél meer.

## Vragen, antwoorden en overige informatie
[Het Ubuntu-NL Forum](https://forum.ubuntu-nl.org/) is een plaats voor discussie, vragen en informatie over Ubuntu en officiële afgeleiden zoals bijv. Xubuntu. Er is een grote hoeveelheid informatie te vinden en er zijn vele, behulpzame mensen. U kunt alles vragen wat u maar wilt of, in het gedeelte Algemeen, meepraten over leuke of serieuze Ubuntu-gerelateerde onderwerpen.

## Steunpunten
Binnen Nederland en Vlaanderen zijn er vele vrijwilligers waar u persoonlijk mee in contact kunt komen voor ondersteuning. Zij kunnen u bijvoorbeeld helpen bij het installeren van Ubuntu of ondersteunen bij het werken met Ubuntu. Ook voor afgeleiden zoals bijv. Xubuntu kunt u vaak bij een steunpunt terecht. Om een steunpunt in uw buurt te vinden en hier contact mee op te nemen kunt u kijken op de [Ubuntu-NL Steunpunten](http://ubuntu-nl.org/ondersteuning/steunpunten)-pagina of deze externe pagina: [Steunpunten NL-BE](http://steunpunt-almere.nl/steunpunten-nl-be/). Indien u vragen of opmerkingen heeft over de Steunpunten(kaart), dan kunt u dit doorgeven via [dit topic op ons Ubuntu-NL Forum](https://forum.ubuntu-nl.org/index.php?topic=42786.0).

## Overige vormen van ondersteuning
De meest directe vorm van internetondersteuning is een chatgesprek met de leden van de Ubuntu-gemeenschap. U kunt ze vinden in de kanalen #ubuntu-nl (Nederlands) en #ubuntu (Engels) op de IRC-server chat.freenode.net. Indien u niet zo bekend met IRC(-clients), kunt hiervoor ook gebruik maken van de simpele [chatpagina](http://ubuntu-nl.org/ondersteuning/live-chat).
Ook via mailinglijsten is ondersteuning te verkrijgen. Hiervoor kunt u zich abonneren op de [Ubuntu-NL](https://lists.ubuntu.com/mailman/listinfo/ubuntu-nl)-lijst of de [Ubuntu-users](https://lists.ubuntu.com/mailman/listinfo/ubuntu-users)-lijst.
